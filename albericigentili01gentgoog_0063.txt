30 ALBERICI GENTILIS

iuratur de calumnia. Cur aliter censebitur in hac disceptatione, et lite
armorum? Utique Bartolus, Baldus‚ alii ab illa inermi contentione ad
istam armatam, et ad duellum argumentantur¹. Latet ecce in tenebris
aliquid: et nec discernitur, Titii an sit, uel Sempronii. Et cum uterque
illud ad se trahere, alteri conatur quisque abstrahere: tu eorum alterum
iniustitiae condemnabis? Ait Baldus‚ quod est manifestissimum, nerni-

nern debere ius suum indiscussum relinquere: at tentanda esse, quaecunque
tentari possuntt Apte Cicero pro partibus utrisque, Iulianis et Pompei·
anis, ‘Erat obscuritas quaedam, erat certamen inter clarissimos duces:
‘multi dubitabant, quid optimum esset: multi, quid sibi expediret: multi,
‘quid deceret: nonnulli etiam, quid liceret ³.' Et haec neque parua est ob·
scuritas, si utile curn honesto pugnet, quid nos sequi oporteat. Adde
his illa Seueri contra Albinum, ‘Cum bellum aduersus Nigrum gessimus,
‘non ita sane speciosas inimicitiarum caussas habebamus: narn positum
‘in medio principatum, atque adhuc in disceptatione uersantem pari am-
‘bitu uterque nostrum ad se trahebat‚' etc.⁴

Addo illos hic casus, quum sociis, amicis, consanguineis, uicinis, aliis,
quibus quis auxilium ferre tenetur: et quum fert tamen prouocauerit
arma alterius aduersum se iuste, aduersum quem tulit ipse sua. Sic de
Ceritibus Liuius, quod misericordia consanguinitatis Tarquiniensibus se
contra Romanos adiunxerint 3 et, ut legatos ipsorum Ceritum facit dicere,
non consilio, sed ui, atque necessitate ⁵. Et hoc tertium quoddam erit caput,
quum ex una parte bellum iustum est, ex altera etiam iustius quod scilicet
esse potest, et nec desinit unum esse iustum, licet sit alterum magis iustum.
Recipiunt enim uirtutes magis, et minus ⁶. Et uirtutis medium aliquam
habet latitudinem, non in puncto uersatur. Aspergam, et adnotabo alios
deinceps casus, et causas alias.

· Certissima autem mihi haec uidetur iuris nostri sententia: quod tribuit belli
iura utrinque: capta iacit utrinque capientium: et utrinque captos sentos
habet. A quo iure dum se extricare reliqui contra Fulgosium connituntur,
insaniunt haud dubie suauiter. Ut ostensum ab Alciato est, qui et illam

¹ Ale. l. 5. de inst. (D. 1. 1) et 5. cons. 63. ¹ 1321. 1. cons. 326, ¹Cic. pro Marcell. e. ιο.
⁴ 3. Herodis. e. 18. ⁵ Liu. lib. 7. e. ao. ⁸ Pice. 9. Ciu. Phil. 53.

 

