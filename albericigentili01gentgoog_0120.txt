DE IURE BELLI‚ LIB.I, [ΑΡ. XIX.

Defendit quidem suos Dido, sed priuata ratione,

‘Res dura, et regni nouitas me talia cogunt
‘Moliri et late fines custode tueri?

Sed ius generale est quod dico. Atque ita Latinus,

‘Ne fugite hospitium, neue ignorate, Latinos,
‘Saturni gentem, haud uinclo, nec legibus aequam,
‘Sponte sua, ueterisque Dei se more tuentem¹.'

Quod est, tutos hospites habere apud se naturali instinctu, non lata lege,
sed nata. Ut sponte est, quod naturale est. Audiamus et de Cicerone,¹
‘Seruanda communitas in omnibus rebus, quas ad communem usum homi·
‘num natura genuit. sic ut in prouerbio, Amicorum omnia communia.
‘Quicquid sine detrimento possit commodari, id tribuatur uel ignoto. Ex
‘quo sunt illa communia, Non prohibere aqua profluente: Pati ab igne

‘ignem capere ².' Sic quod ait Seneca, ‘Quis beneficium dixit, ignis ac·
‘tendendi iactam potestatemii' Imo‚ quod aliquis apud Plautum, ‘Datur
‘ignis tametsi ab inimicis petas? ‘Cur tu aquam grauare amabo, quam
‘hostis hosti commodat⁴?’ Etiam, panem ab hostibus impetratum, legi·
mus ⁵. Sed officia haec humanitatis non statuo leges hostibus. De non
hostibus nunc dico. Noster legislator supradictas res omnes, et usum por·
tuum eadem definitione notat θ. De quibus intelligimus, quod illud ius sit,
quo Galli, Angli, sorte et alii utuntur circa naufragia Est enim ius iniu-
rium: ut suis dominis eripiantur, quae eiecta in illorum portus aut litora
sunt per naufragium. Et uero Iustinianeum ius, quod de naturali et gen-
tium iure plurimum collectum est, iniusta haec facta condemnat late atque
seueriter⁷. Et Andronicus imperator pertinaciter uoluit, hoc idem ius
nostrum obseruari: et piraticam istam inhumanitatem compescuit poenis
asperioribus ⁸. Quanquam uero usum horum omnium dicimus communem

, ¹Virg. ι. Aen. 1. 563, Aen. 7. l. ²03· 'Cic 1.de off. 15. ’Sem 4. de Ben.
‘Plau Tri. 3. 2, Ru. ²·4· ⁵Plu. Sy. ‘Inst de re. di. (a. 1).
D.de in. iu. na. (47. 9); C.de usust. (11. 5); Autheu. nauigim C. de iur. (6. 2). ⁸ Nicetndib. a. e 3.

 

