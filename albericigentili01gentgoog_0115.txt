82 Araxum GENTJLJS

negetur: si portubus, si commeatu, si mercatura, si commercio excludimur.
Et de itinere ita Augustinus, ‘Notandum est sane, quemadmodum iusta
‘bella gerebantur a filiis Israel contra Amorraeus. Innoxius enim trans-
‘itus denegabatur: qui iure humanae societatis aequissimo patere debe-
‘bat¹.' Naturaliter omnia itinera libera, Baldus ait². Et indici olim bel-
lum solitum ab ecclesia contra Turcas‚ qui prohibebant quominus iremus
nos contra Saracenos hostes nostros, et referunt alii, et in iure sic pro·
bant: quia id turbulentum sit, et iuri contrarium ³.

Sunt haec tamen mihi non leuis difficultatis· Nam exempla sunt et
rationes eorum qui iter negarunt. et exempla et rationes sunt eorum qui
concesserunt. Rex Dauid armatus obsistit regi qui perfines Iudaicos duce-
bat exercitum contra alium. et rex Iosias transitum negauit Aegyptio, contra
Medum proficiscenti, et pollicenti, transiturum se sine maleficio ⁴. et rex
Sichomi, et rex Edomaeorum negarunt Moysi, pollIcenti eadem⁵. et Ephro-
nitae negarunt Iudae Macchabae0⁶. et Franci negant Narseti: atque caussam
dicunt, licet singularem, quoniam Narses Longobardos, Francorum hosteS,
secum haberet ⁷. Et Ueneti negarunt Maximiliano primu, qui cum exercitu
petebat transire Romam ad imperii coronam accipiendam, atque caussa·
bantur Ueneti, rem pacis non egere armatis ⁸· Et Euburones aliis
armatis denegarunt ⁹. Et Agrippinenses olim redeuntes in amicitiam cum
Germanis aliis, ‘Sint transitus incustoditi, sed diurni, et inermes 1⁰.' Pericu-
losa haec res est, ut existimo, semper, non modo si caussae singulares sunt,
uel si sunt inimico animo, qui transiri habent: ut propterea negat Caesar
Heluetiis transitum ¹¹. Sed Albani tamen concessere Pompeio: Arabes
Cambysi: Alexius Gallis, item Cilices: et alii Graeci imperatores Ger-
manisffl. Ceterum, ut dicam nihil, quam cesserint haec infeliciter, conces-
siones istae caussas habuere singulares ex commuuione religionis: et ex
hoste communi, contra quem ibatur. Timor extorsit aliis. Caussae aliae id
effecere (ut dico) singulares illarum personarum, non generales quaestionis

¹ Aug. Nu. q. 44; c. ult. ²3· q. a. ² Β111. 3. cons. ²93·
'Alex 7. cons. 1303C0uar. Reg. Pecu p. atq. ⁴2.Sam.8.et2.Reg.23; Zon.1ib.2.c.24
.⁵Num. 203Deut.2;1u.11. ⁸1.Macc. 5. 'Procop 4. Gothc. 27. 'Guio lib. 7.
'lou lib. 41. ¹⁰Tac. 4. illst. ⁶5· ”Caes 1. Gall. 7. ¹² Zon.; Hero. 3; Nic.; Greg. 4.

 

