84 ALBERICI GENTILIS

per uias publicas, nec cuiquam prohibendus ¹. Et haec ut uindicetur iniuria,
et ius naturae asseratur, bellum iuste mouebitur. Audio dici, principes
non tuto peregrinari tamen. Et itaque petere solitos ab aliis principibus,
per quorum territorium est eundum, ut caueatur, tuto futurum, et libere
iter. Et uero si ipsi principes aliquod tale sibi constituerunt iuS, non est,
cur alter alterum ualeat accusare iuris gentium laesi. Sed tamen Georgius
Buchananus‚ captum contra ius gentium Iacobum regern Scotorum ab An-
glis, appulsum in littus terrae Angliae, scribit ².

Nunc reliqua prosequor. Et ad portus atque commeatus quod attinet,
iusta uisa est Megarensium accusatio, et quaerela, quod praeter ius gentium
omni commeatu, et commercio, ac portubus Atheniensium prohiberentur.
etiam creditum contra libertatem Graeciae ³. Sane qui ista tollit, societatem
humanam laedit. In portubus enim, nauigationibus, communicationibus, com-
modationibus alternae humanitatis est nexus firmissimus. quod Trismegistus
dicebat ⁴. ‘Hic segetes, illic ueniunt felicius uuae⁵:’ atque addit Seneca,
‘ Ita in regiones descripta sunt, ut necessarium mortalibus esset inter ipsos
‘ commercium? Et alter pleniuS, ‘Si quis adeo tenax luerit, ut bona distribui
‘ nolit: ei cauendum erit, ne legem per orbem terrarum ferat omnis impro-
‘bitatis auctorem: et omnes congressus, omnia commercia funditus tollat,
‘beneficentiae diuinae ingratus. Neque obscurum cuiquam esse potest,
‘ullum a diuina prouidentia bonum cuiquam contingere, ut solus eo frua-
‘tur. Quod si ex aequo omnia omnibus natura dedisset, mutui amoris
‘caussae facillime praeciderentur. Itaque sactum ut petamus et demus
‘per uices perpetuas. Quod est amicitiae lex, et uinculum firmissimum.
‘Sic telluri praestat, ut mari nauigetur: mari, utin tellure ambuletur: ut
‘flumina longissimos cursus in diuersas terras extendant ⁶: Et idern
Seneca, ‘Uentus omnibus inter se populis commercium dedit, et gentes
‘dissipatas locis miscuit ingens naturae beneficium, si illud in iniuriam
‘ suam non uertat hominum furor⁷.' quum scilicet deficiente terra ad iniurias
‘aliorum in oceano ignota quaeruntur. Adde illa Philonis, ‘Omnia se

¹ l. π. 3. de di. re. (D. r. 8). ² Buch. Hist. Sco. ιο. ³ Diod. lib. 12 a 393 Plu. Pen'. c. 29·
‘Trism rle Na. Deo. 'Virg 1. Georg. 54. ‘Nio Grcg. lib. 8. ’Sem 4. Nn. Qu. 18.

 

