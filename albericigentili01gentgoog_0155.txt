122 ALBERICI GENTJLJS, ‘DE IURE BELLI, LIB. I.

mani abnuunt militiam aduersus Caesarem et consanguineos suos: cete·

rum, quae iam capta essent, ea se tutaturos Gallis contra omnes, et ,

repulsuros iniuriam pollicentur ¹. Henricus septimus Angliae, se auxilio
futurum Britann0, amicitia incolumi cum Gallo, huic significat per legatos
nam in ipsa Britannia tantum defensurus Britannum esset2. Athenienses
foedus cum Corcyrensibus ineunt solum ad defendendum. atque foedus
ne frangerent Corinthiis, iubent, suos contra istos non pugnare aliter, quam
si contra Corcyrenses proficiscerentur ³.

Et haec sunt, quae iustas bellorum caussas praebere possunt. Et
iustorum uirorum est tamen, incidere caussas bellorum pullulascentiumt
ut Iustinianus noster dicebat. Tu pater iustitiae, Deus, etiam has tolle
caussas nobis tolle bellum omne. da, Domine, pacem in diebus nostris
da pacem. ‘At nobis pax alma ueni ⁵!

¹ Iou. lib. 16. ² Pol. Verg. lib. ult. (p. 578), ³ Thuc. lib. 1. c. 44.
⁴ Procop. 2. Pers. c. 4. ⁵ Tibu. 1. Eleg. 11. 1.67.

 

