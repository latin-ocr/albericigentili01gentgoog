DE IURE BELLI, LlB.l‚ CAP. IX. 37,

animae, nisi unus Deus3 qui unus animam potest perdere. Scis? At
audi adhuc unum. Libertas religioni debetur. Coniugium quoddam Dei
et hominis est religio. Si igitur coniugio alteri carnis libertas defenditur
obstinate, etiam huic coniugio spiritus tribuatur libertas.

Sed hanc sententiam, de bello propter religionem non mouendo, probatam
omnibus, nemine excepto, testatur doctissimus a Victoria ¹. Et caussam
istam non iustam luisse Hispanis suis contra Indos. Didacus a Couarruuia,
itidem Hispanus uir, et doctissimus iurisconsultus, nominat canonistas, et
theologos plures, qui idem hoc docent 2. Et Baldus docuit quoque de In·
nocentio, non licitum esse bellum contra infideles, nobiscum uiuentes in
pace, non nobis iniurios ³. Didacus et ipse etiam hac stat: non negat tamen,
stare quosdam in contrariis partibus, etiam Aquinatem. Ceterum et refutat
aliorum opiniones rationesque. De haereticis etiam bello ulciscendis sane
decreuere Toletani patres: et est relatum in ius canonicum ⁴. Et Baldus
inquit esse certum, hostes fidei, id est, ecclesiae, depraedari posse ⁵. Tamen
uec bono argumento firmat illud certum: et ualde dubitanter illam attexit
interpretationem. Ut est sane non definiendum generaliter, fidei hostem
eum esse, qui ecclesiae hostis sit. Quia ecclesia gerit bella saepius non
pro religione, ac fide, sed pro his rebus, quas temporales appellant. Alibi
et contra haereticos, et (sibi contrarius) contra infideles dat bellum Baldus
hac ratione, quoniam uacant regna propter haeresim, et infidelitatem: cum
non sit haeretici et infidelis iurisdictio uera: esse autem impossibile uiuere
absque magistratu et iurisdictione: nam haec esse de iure gentium ⁶.
Quae ratio est multo inanissima. Imo enim Deus asserit his iurisdictiones ⁷.
Sed uero sunt aliaque dicta in has partes, quae cum primis illis doctoribus,
et generalibus eorum rationibus pugnant. Sed ego disputationem nondum
mitto. ‘Aduersus barbaram religionem nobiscum ad internecionem bella·
‘tum ι’ Christiani aiunt de Saracenica⁸. Et Bernardus mouens Ludouicum
Galliarum in Asiam, ‘Tibi ulla belli iustior caussa, quam quae sanctiori*

¹ Vict. Relect. 5. 10. ¹ Couar. Reg. Pec. p. 2. ξ ιο. ¹ Bal. l. 5. de lust. (D. 1. ι).

⁴ c. 13. de haer. ; c. 5. dist. 45. ⁸ Bal. 4. cons. 140. ⁰ Bal. 3. cons. 439.
² 1 Pet. 2; Paul. ad Ro. 13: Ber. de Ad. Ser. 3. ⁸ P. Aem. 2. 5.

 

